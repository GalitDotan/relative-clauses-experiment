# relative-clauses-experiment

ניסוי זה בוחן עיבוד משפטי זיקה בעברית בקרב דוברים ששפת האם שלהם היא רוסית, אשר למדו עברית כשפה שנייה, בבגרותם. הוא משווה את תוצאותיהם מול דוברי עברית ילידיים. הן בקבוצת הניסוי והן בקבוצת הביקורת השתתפו עשרה נבדקים. לכל נבדק הוצגו עשרות משפטי זיקה, בתצורת מטלת התאמת משפט לתמונה.

התוצאות מראות הבדל מובהק בין הקבוצות: דו־לשוניים של רוסית־עברית הגיעו לרמת דיוק של 77% בהבנת משפטי הזיקה, לעומת הצלחה של 100% בקבוצת הביקורת. ההבדל מובהק אף יותר בזיקות מושא, בהן רמת ההצלחה של הדו־לשוניים הייתה 69% בלבד.

ניתן לחלק את סוגי הטעויות שניצפו לשני סוגים: היפוך תפקידים תמטיים ובחירת דמות לא נכונה בתפקיד נכון.

נמצא כי הוספת כינוי גוף חוזר בפסוקית המושא מעלה את הדיוק ל־73% ומקלה על ההבנה.

לא נצפה הבדל משמעותי בין משפטים עם יידוע נושא ו/או מושא לבין משפטים ללא יידוע.

המסקנה העיקרית היא שלדוברי רוסית קשה להבין זיקות מושא בעברית, במיוחד ללא כינוי גוף חוזר, בעוד שזיקות נושא מובנות ברמה של דוברים ילידיים.

